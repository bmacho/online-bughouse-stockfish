# ![Grand ikon](https://github.com/gbtami/pychess-variants/blob/master/static/icons/grand.svg) Grand sakk (Grand Chess)

![Grand Chess ábra](https://github.com/gbtami/pychess-variants/blob/master/static/images/CVariantsGuide/Grand.png)

A Grand sakk (szó szerinti fordításban: "Nagy sakk") egy sakkváltozat, amit Christian Freeling játéktervezéssel is foglalkozó matematikus alkotott meg 1984-ben.

## Szabályok

A játékot 10x10-es táblán játsszák, és két új bábu is részt vesz a játékban, melyek a királyszárnyon helyezkednek el (a király és a futó között). A nagyobb táblaméret miatt a bábuk egy sorral előrébb kezdenek, kivéve a bástyák, azok az eredeti helyükre kerülnek.

Jelentős különbségek a standard sakkhoz képest:

* Gyalog csak olyan bábuvá változtatható át, amilyen bábunk már leütésre került. Például ha még van vezérünk, akkor vezérré nem változtatható át. Ha minden tisztünk megvan még, akkor nem változtatható át.
* A gyalogok a 8. vagy 9. sorban átváltoztathatók vagy maradhatnak gyalogok, viszont a 10. sort elérve mindenképpen át kell változtatni őket. Ha ez nem lehetséges (mert még egy tisztünk sem került leütésre), akkor addig a gyalog nem tud a 10. sorba lépni.
* Nincs sáncolás.

## Új bábuk

### Bíboros

![Bíboros bábuk](https://github.com/gbtami/pychess-variants/blob/master/static/images/CVariantsGuide/Princesses.png)

Többféle figurával is szokták ábrázolni (a sólyom csak egy másik variánsban, az S-sakkban van).

![Bíboros ábra](https://github.com/gbtami/pychess-variants/blob/master/static/images/CVariantsGuide/Archbishop.png)

A bíboros (angolul: *Cardinal*) a huszár és a futó kombinációja. A bíboros az egyedüli bábu, amely képes egymagában mattot adni.

A bástyánál egy kicsit értékesebb bábu, de kevésbé értékes, mint a marsall és a vezér.

A játszmák során **A** betűvel jegyezzük, ami az angol Archbishop szó rövidítése (jelentése: *érsek*). Erre a figurára ezt a nevet is szokták használni.

### Marsall

![Marsall bábuk](https://github.com/gbtami/pychess-variants/blob/master/static/images/CVariantsGuide/Empresses.png)

Többféle figurával is szokták ábrázolni (az elefánt csak egy másik variánsban, az S-sakkban van).

![Marsall ábra](https://github.com/gbtami/pychess-variants/blob/master/static/images/CVariantsGuide/Chancellor.png)

A marsall (angolul: *Marshal*) a huszár és a bástya kombinációja.

Értékesebb bábu, mint a bíboros, de értéke kisebb vagy egyenlő, mint a vezéré.

A játszmák során **C** betűvel jegyezzük, ami az angol Chancellor szó rövidítése (jelentése: *kancellár*). Erre a figurára ezt a nevet is szokták használni.
