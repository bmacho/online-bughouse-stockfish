# ![gothic ikon](https://github.com/gbtami/pychess-variants/blob/master/static/icons/capablanca.svg) Gothic sakk (Trice-sakk) 

![Gothic ábra](https://github.com/gbtami/pychess-variants/blob/master/static/images/CVariantsGuide/Gothic.png)

A Gothic egy 10x8-as táblán játszott sakkvariáns, melyet Ed Trice alkotott meg 2000-ben. A játék Capablanca-sakk egy módosított változata, melyben a két új bábu más kezdőpozícióban van, ezért **már a játszma kezdetén minden gyalogot legalább egy bábu védelmez** (ez a Capablanca-sakkban nem így van).

A játék neve 2019-ben Trice-sakkra (Trice's chess) változott.

## Szabályok

* Sáncoláskor a király három mezőt lép az eltérő táblaméret miatt.
* A gyalogok érsekké vagy kancellárrá is átváltoztathatók.

A további szabályok a már standard sakkban megszokottak.

## Új bábuk

A kancellár a vezér és a király között (e-oszlopban), az érsek a király és a futó között (g-oszlopban) helyezkedik el.

### Érsek (Archbishop)

![Érsek bábuk](https://github.com/gbtami/pychess-variants/blob/master/static/images/CVariantsGuide/Princesses.png)

Többféle figurával is szokták ábrázolni (a sólyom csak egy másik variánsban, az S-sakkban van).

![Érsek ábra](https://github.com/gbtami/pychess-variants/blob/master/static/images/CVariantsGuide/Archbishop.png)

Az érsek (angolul: *Archbishop*) a huszár és a futó kombinációja. Az érsek az egyedüli bábu, amely képes egymagában mattot adni.

A bástyánál egy kicsit értékesebb bábu, de kevésbé értékes, mint a kancellár és a vezér.

A játszmák során **A** betűvel jegyezzük, ami az angol Archbishop szó rövidítése.

### Kancellár 

![Kancellár bábuk](https://github.com/gbtami/pychess-variants/blob/master/static/images/CVariantsGuide/Empresses.png)

Többféle figurával is szokták ábrázolni (az elefánt csak egy másik variánsban, az S-sakkban van).

![Kancellár ábra](https://github.com/gbtami/pychess-variants/blob/master/static/images/CVariantsGuide/Chancellor.png)

A kancellár (angolul: *Chancellor*) a huszár és a bástya kombinációja.

Értékesebb bábu, mint az érsek, de értéke kisebb vagy egyenlő, mint a vezéré.

A játszmák során **C** betűvel jegyezzük, ami az angol Chancellor szó rövidítése.
