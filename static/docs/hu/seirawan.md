# ![Seirawan sakk ikon](https://github.com/gbtami/pychess-variants/blob/master/static/icons/schess.svg) S-sakk (Seirawan-sakk, SHARPER sakk) (S-chess)

Az S-sakkot Yasser Seirawan és Bruce Harper alkotta meg 2007-ben. A standard sakkhoz hasonlóan ezt is 8x8-as táblán játsszák, de két új bábu is bekerült a játékba.

## Új bábuk

### Sólyom

![Sólyom ábra](https://github.com/gbtami/pychess-variants/blob/master/static/images/CVariantsGuide/Hawk.png)

A sólyom két bábu kombinálásával jött létre: futó és huszár. Ennek a két bábunak a lépéslehetőségeivel rendelkezik.

A bástyánál egy kicsit értékesebb bábu, de kevésbé értékes, mint az elefánt és a vezér.

A játszmák során **H** betűvel jegyezzük, ami az angol **Hawk** szó rövidítése.

### Elefánt

![Elefánt ábra](https://github.com/gbtami/pychess-variants/blob/master/static/images/CVariantsGuide/ElephantSeirawan.png)

Az elefánt két bábu kombinálásával jött létre: bástya és huszár. Ennek a két bábunak a lépéslehetőségeivel rendelkezik.

Értékesebb bábu, mint a sólyom, de értéke kisebb vagy egyenlő, mint a vezéré.

A játszmák során **E** betűvel jegyezzük ezt a bábut.

## Szabályok

Mindkét új bábu a táblán kívül van a játszma kezdetén. A bábukat úgy lehet játékba hozni, hogy amikor egy hátsó sorban lévő bábuval lépünk (pl. huszárral), akkor **annak a helyére lehet elhelyezni egy új bábut**. A másikat ezután szintén egy alapbábu helyére lehet majd elhelyezni.

Fontos megjegyezni, hogy **új bábu csak egy alapbábu első lépése után tehető a táblára (az alapbábu kezdőhelyére, máshova nem)**. Ha mindegyik hátsó sorban lévő bábu lépett vagy leütésre került anélkül, hogy korábban a helyükre behoztuk volna az elefántot vagy a sólymot, akkor ezek az új bábuk már nem tehetők a táblára, nem vehetnek részt a játszmában. 

Sáncoláskor választható, hogy az új bábu a király vagy a bástya kezdőhelyére kerüljön. A hagyományos sáncolás szabályaihoz hasonlóan az új bábu behozása közben sem lehet a király sakkban.

A gyalogok átváltoztathatók elefánttá vagy sólyommá is.

## Stratégia

Yasser Seirawan szerint a király védelmezése itt még fontosabb, mert a hátsó sorból kilépő bábu (mint pl. a vezér, a futó vagy a bástya) helyére érkezett új bábu azonnali támogatást nyújthat a támadáshoz, ami esetekben mattot is eredményezhet.
[https://www.chess.com/blog/catask/s-chess-ramblings-1](https://www.chess.com/blog/catask/s-chess-ramblings-1) by catask is recommended for everyone.

Egy youtube videó amiben Yasser Seirawan bemutatja a játékot JannLee-vel játszva

<iframe width="560" height="315" src="https://www.youtube.com/embed/ujWzsxm18aQ" frameborder="0" allowfullscreen></iframe>
