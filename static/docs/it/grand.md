
# ![Grand](https://github.com/gbtami/pychess-variants/blob/master/static/icons/grand.svg) Grand Chess

![Grand Chess setup](https://github.com/gbtami/pychess-variants/blob/master/static/images/CVariantsGuide/Grand.png)

Grand Chess è stato creato da Christian Freeling nel 1984 aed è una variante con una delle migliori reputazioni secondo il sito *Chess Variants*

## Regole

Si gioca su una tavola 10 x 10, con colonne aggiuntive per il nuovo Maresciallo (Cavallo/Rook) e il Cardinale (Cavallo/Alfiere), che sono entrambi posizionati sul lato di Re. A causa delle maggiori dimensioni della scacchiera, la maggior parte dei pezzi di partenza vengono spostati di una traversa, ad eccezione delle torri che rimangono nelle ultime traverse.

Oltre ai pezzi e alla posizione iniziale, ci sono altre tre differenze significative:

* I pedoni possono essere promossi quando raggiungono l'ottava o nona traversa. La promozione deve avvenire al raggiungimento della decima traversa. Se non è possibile (vedi punto successivo), allora il pedone non può muoversi.
* I pedoni possono essere promossi solo a pezzi dello stesso colore che sono stati perduti.
* Non esiste l'arrocco.

(Si prega di notare che nonostante i nomi "Maresciallo" e "Cardinale", la notazione usata qui usa A e C per entrambi, rispettivamente (come negli scacchi Capablanca), in modo che il PGN sia compatibile con altri software di varianti di scacchi).

## Nuovi pezzi

### Cardinale

![Cardinal](https://github.com/gbtami/pychess-variants/blob/master/static/images/CVariantsGuide/Princesses.png)

Vari simboli utilizzati per il Cardinale. (Nota che il Falco è utilizzato solo per gli scacchi Seiwaran)

![Cardinal moves](https://github.com/gbtami/pychess-variants/blob/master/static/images/CVariantsGuide/Archbishop.png)

Il Cardinale (in notazione inglese "A") è un pezzo ibrido che unisce le mosse dell'Alfiere e del Cavallo. Un nome generico con cui è conosciuto questo pezzo eterodosso nell'ambito delle varianti è "principessa" ma si può trovare con molti altri nomi.

Il pezzo è spesso simboleggiato da una combinazione tra un Cavallo e un Alfiere; la maggior parte delle varianti non specifica come il pezzo dovrebbe apparire (ecco perché offriamo diversi set di pezzi tra cui scegliere).

L'unicità del Cardinale sta nel fatto che può dare scacco matto da solo, senza l'aiuto di nessun altro pezzo, cosa che si può comprendere se si osservano i suoi movimenti.

Il Cardinale è considerato un po' più forte di una Torre, ma di minore valore rispetto ad un Maresciallo o una Donna.

### Maresciallo

![Marshal](https://github.com/gbtami/pychess-variants/blob/master/static/images/CVariantsGuide/Empresses.png)

Vari simboli utilizzati per il Maresciallo. (Nota che l'Elefante è utilizzato solo per gli scacchi Seiwaran)

![Marshal moves](https://github.com/gbtami/pychess-variants/blob/master/static/images/CVariantsGuide/Chancellor.png)

Il Maresciallo (in notazione inglese "C") è un pezzo ibrido che unisce le mosse della Torre e del Cavallo. Nel contesto delle varianti, questo pezzo eterodosso è conosciuto come "imperatrice" ma si può trovare con molti altri nomi.

Il pezzo è spesso simboleggiato da una combinazione tra un Cavallo e Torre; la maggior parte delle varianti spesso non specifica come dovrebbe apparire il pezzo (ecco perché offriamo diversi set di pezzi tra cui scegliere).

Un Maresciallo è considerato migliore di un Cardinale, ma equivalente o leggermente inferiore a una Donna.

### Strategia

Si sa relativamente poco su molte delle varianti qui giocate. La creatività e l'attenzione ai dettagli sono sempre importanti. E quindi i seguenti consigli sono provvisori.

Cerca di non fare mosse di sviluppo "di routine". A volte vale la pena spendere più tempo per riposizionare pochi pezzi in modo ottimale, piuttosto che sviluppare molti pezzi in modo subottimale in meno tempo. Anche le varianti che sembrano assomigliare agli scacchi non possono essere giocate con mosse di routine negli scacchi per molto tempo.

Continuate a giocare e se scoprite qualcosa, fatecelo sapere!
